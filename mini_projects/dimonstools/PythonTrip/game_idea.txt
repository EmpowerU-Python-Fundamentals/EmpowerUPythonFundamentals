1. Загальна концепція

“Python Trip” — це варіація класичної гри “Змійка”, яка ускладнена унікальною механікою зміни кольорових геймплейних режимів. Основна особливість гри полягає у тому, що кожні 2 секунди змінюється кольорова гама поля (зелена ↔ фіолетова).
Кожна гама має власне розташування яблук та стін, що змушує гравця швидко орієнтуватися та планувати свої кроки.

2. Механіка гри

Рух змійки
Змійка не рухається автоматично. Вона робить 1 крок лише у відповідь на натискання клавіш (стрілки).
Це дозволяє гравцеві ретельно обирати момент руху, враховуючи зміну кольорової гами.

Яблука
Завдання гравця — зібрати яблука.

Для кожної гами (зелена/фіолетова) яблука мають власні позиції.
Якщо яблуко з’їдено у конкретній гамі, воно генерується на новому місці саме для цієї гами.
Позиція яблука у протилежній гамі залишається незмінною.

Приклад:
Зелена гама → яблуко на координатах (1,1).
Фіолетова гама → яблуко на координатах (2,3).

На таймлайні:

0–2 с — (1,1)
2–4 с — (2,3)
4–6 с — (1,1)
і так далі, доки гравець не з’їсть яблуко.

Стіни
Для кожної гами генеруються свої випадкові стіни. Вони можуть як створювати бар’єри, так і відкривати нові шляхи після перемикання кольорової теми.

3. Спеціальні об’єкти

Гриб
Раз на 10 секунд може з’являтися гриб. Якщо змія його з’їдає, то ловить тріп — гра переходить у Trip Mode (лабіринт).

4. Trip Mode

Trip Mode — це особливий рівень у вигляді лабіринта:
Існують два варіанти лабіринта (зелений та фіолетовий), які перемикаються раз на 2 секунди.
На початку рівня змійка з’являється у безпечній зоні.
Основне завдання: дістатися до виходу з лабіринта.

Умови проходження:

Лабіринти побудовані так, що існує один спільний шлях, який не перекривається стінами під час перемикань кольорів.
Якщо змійка опиняється у клітині, яка у наступній гамі буде стіною → Game Over.
Гравець повинен наперед прораховувати кроки та “перескакувати” між безпечними ходами.

Успішне проходження:
Якщо гравець дістається виходу, він повертається до звичайного режиму гри (зі збиранням яблук), отримуючи 10 секунд невразливості.

5. Система Game Over

Гра завершується, якщо:
- змійка врізається у стіну (поза Trip Mode та поза невразливістю),
- змійка врізається сама у себе,
Після Game Over відображається повідомлення з можливістю перезапуску.

6. Ключові особливості

Поєднання класичної змійки з ритмічною механікою (перемикання кольорових тем кожні 2 с).
Різні об’єкти та карти для кожної теми (яблука, стіни, лабіринти).
Механіка “розрахунку наперед”: гравець повинен передбачати, що зміниться після 2 секунд.
Система невразливості після бонусних рівнів.